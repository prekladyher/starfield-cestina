---
title: 03. Pokračujeme v překladu
date: 2024-03-10
---

<PBlogHeader>
Pokračujeme v překladu
</PBlogHeader>

<PBlogFigure src="/03-banner.jpg" />

Hlásíme se po delší době s novými informacemi. Po novém roce jsme malinko zvolnili, ale opět jsme se do toho pustili a pilně pracujeme.

Významnou událostí nového roku je zapojení několika studentů translatologie z Univerzity Palackého v Olomouci. Ti si na překladu plní povinné školní praxe. Díky tomu bude náš překlad obsahovat minimálně stovku normostran přeložených budoucími profesionálními překladateli.


## Stav překladu

Aktuálně je přeloženo něco málo přes 10 %. Z nedialogových textů nám víceméně zbývá přeložit jen obsah knížek a počítačové terminály. Náš slovníček se rozrostl na 1000+ záznamů a to v něm zdaleka není vše, co by mělo být.

V dalším postupu budeme brzy blokování dostupností Creation Kitu, tedy oficiálních nástrojů pro tvorbu modifikací. Pomocí tohoto nástroje je možné zobrazovat větvené dialogy a smysluplně je tak překládat. Pokud nebude od Bethesdy v blízké budoucnosti upřesněno datum vydání Creation Kitu, tak si nejspíše vytvoříme vlastní prohlížeč dialogů. O tom se případně dozvíte v další novince.


## Nový profil překladu

Jistě vám neuniklo, že portál prekladyher.eu končí a s ním i náš profil. Ten se nově stěhuje na adresu https://prekladyher.github.io/starfield-cestina/. Na titulní stránce můžete vidět aktuální stav překladu reportovaný přímo z našeho překladatelského nástroje. Na nový web se přesouvají také publikované novinky, jak ty minulé, tak i ty budoucí.

<img src="/03-logo.jpg" alt="Starfield – Čeština" style="border-radius: 50%; max-width: 200px; margin: 0 auto;">

Abyste mohli dostávat upozornění na dění okolo překladu, založili jsme si profil na [Facebooku](https://www.facebook.com/profile.php?id=61556872838453) a [Instagramu](https://www.instagram.com/starfield.cestina/). Neváhejte a dejte nám like a follow, ať vám nic neunikne a my můžeme vidět, že je o náš překlad zájem.


## Hledáme posily

Samozřejmě stále hledáme posily do týmu. Takto velký překladatelský projekt je běh na dlouhou trať (to ostatně víme z překladu Fallout 4). Proto hledáme každého, kdo by si chtěl zkusit překládat ve zkušeném týmu s víceméně profesionálním zázemím.

<img src="/we-want-you.jpg" alt="We want you" style="border-radius: 16px; max-width: 200px; margin: 0 auto;">

Umíš česky, anglicky a máš chuť a čas se věnovat překladu? Stačí vyplnit [náš náborový formulář](https://forms.gle/u8Br18iB89UpXM9N8) a my se ozveme!

Máš kamaráda nebo kamarádku, kterého by něco takového mohlo bavit? Pošli mu odkaz na tenhle web!
