---
title: 04. Konec překladu
date: 2025-06-14
---

<PBlogHeader>
Konec překladu
</PBlogHeader>

<PBlogFigure src="/04-rozlouceni.jpg" style="width: 250px; margin: 0 auto;" />

Je nám to nesmírně líto, ale musíme oznámit, že práce na českém překladu hry Starfield bohužel končí.

Víme, že tato zpráva mnohé z vás zklame, a věřte, že pro nás je to také velmi těžké rozhodnutí. Do projektu
jsme vložili spoustu času, úsilí a nadšení, a vidět ho nedokončený je frustrující.

Hlavním důvodem tohoto kroku jsou výzvy spojené s obrovským rozsahem hry a i přes veškerou snahu se nám
nepodařilo najít dostatečné kapacity a efektivní řešení, abychom projekt dovedli do uspokojivého konce.

Po úspěšném dokončení překladu Fallout 4 jsme moc dobře věděli, jak velké sousto jsme si ukousli. Hra samotná
bohužel nevyvolala u hráčů takový ohlas a zájem, aby i její překlad byl pro překladatele dostatečně lákavý.

Speciální dík a omluva patří překladatelům, kteří projektu věnovali značnou část svého volného času. Děkujeme
(v abecedním pořadí) AXEcz, Czert, gallowwalker, Flu, Honza, Hynex, ItzDandaaa, Kristýna, nesuprachy, Spid3rCZ,
Tobiáš, Tomiket a Widl_CZ.

Z našeho překladu zůstává obří slovníček, překladatelské nástroje, a víceméně přeložená základní hra bez
dialogových textů (to je bohužel větší část textů). Pokud by chtěl někdo tento kvalitní základ využít
(ať už v rámci dotáhnutí překladu pomocí automatizovaných překladů, nebo jen jako studijní materiál nebo
technickou inspiraci), rádi vše nasdílíme – naše práce by se tak dočkala alespoň částečného využití.

Děkujeme za pochopení.

S pozdravem,

Tým PHSquad / Starfield Čeština
